# Esame del 09/06/2021 (OS internals - Cabodi) - Programmazione di sistema

### Domanda 1

Si consideri, per un dato processo, la seguente stringa di accessi alla memoria. Per ogni indirizzo (indirizzamento per Byte, 
con indirizzi espressi in codice esadecimale) viene riportata anche l'operazione di lettura (R) / scrittura (W):<br>
`R 63F5, R 5A64, W 1AD3, W 6E7E, R 18C8, W 23D1, R 194E, R 5465, W 62A0, R 3BBA, W 1CE6, R 1480, R 6294, R 5AB8`. <br>
Si supponga che gli indirizzi fisici e logici siano rappresentati su 16 bit, la dimensione della pagina sia 4 KByte e `A817` 
sia l'indirizzo massimo utilizzabile dal programma (il limite superiore dello spazio degli indirizzi).

A) Calcolare la dimensione dello spazio di indirizzamento (espressa come numero di pagine) e la frammentazione interna.<br>
B) Simulare un algoritmo di sostituzione delle pagine di tipo LRU (Least Recently Used), supponendo di avere a disposizione 3 frame. 
Rappresentare il resident set (frame fisici contenenti pagine logiche) dopo ogni accesso alla memoria. <br>
C) Mostrare i page fault (accessi a pagine esterne al resident set) e calcolare il loro conteggio complessivo.<br>
D) spiegare brevemente perché la versione esatta dell'algoritmo LRU è inefficiente e quindi necessita di versioni approssimate.

<table>
  <thead>
    <tr>
      <th>Addr</th>
      <th>R 63F5</th>
      <th>R 5A64</th>
      <th>W 1AD3</th>
      <th>W 6E7E</th>
      <th>R 18C8</th>
      <th>W 23D1</th>
      <th>R 194E</th>
      <th>R 5465</th>
      <th>W 62A0</th>
      <th>R 3BBA</th>
      <th>W 1CE6</th>
      <th>R 1480</th>
      <th>R 6294</th>
      <th>R 5AB8</th>
    </tr>
  </thead>
  <tbody>
    <tr>
      <td><b>P #</b></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
    </tr>
    <tr>
      <td><b>F 1</b></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
    </tr>
    <tr>
      <td><b>F 2</b></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
    </tr>
    <tr>
      <td><b>F 3</b></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
    </tr>
    <tr>
      <td><b>PF</b></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
      <td></td>
    </tr>
  </tbody>
</table>
<p>Total Page Fault = </p> 

---

### Domanda 2

Sia dato un disco organizzato con blocchi fisici e logici di dimensione 4KB. Il disco contiene più partizioni: 
la partizione A, di NB blocchi, è formattata per un file system che alloca staticamente NM blocchi per i metadati 
(che includono directory, file control blocks e una bitmap per la gestione dello spazio libero) e ND blocchi per i dati dei file. 
La bitmap ha un bit per ciascuno degli ND blocchi di dati. NM/4 blocchi di metadati sono riservati alla bitmap.<br>
Si risponda alle seguenti domande:

A) Si calcoli il rapporto ND/NM.<br>
B) Supponendo che la bitmap indichi un rapporto blocchi liberi / usati del 50% (quindi 1 blocco libero ogni 2 usati), 
si calcoli (in funzione di NM) la dimensione massima per un intervallo contiguo di blocchi liberi, 
assumendo la configurazione più favorevole della bitmap.<br>
C) Si spieghi brevemente perché, a seconda che il disco sia realizzato con tecnologia SSD oppure HDD, può essere 
necessario realizzare diverse politiche di scheduling per le richieste di accesso a tale disco (NON è necessario spiegare 
quali siano le politiche o strategie di scheduling

---

### Domanda 3

A) Si descrivano brevemente, nell’ambito di un file system, i file organizzati come:
1) Sequenza di byte
2) Struttura a record
3) Struttura complessa, ad esempio file con indice.

B) Di ognuno dei tipi di organizzazione, si dica se consente l’accesso sequenziale e/o quello diretto.
C) Si dica poi se e/o quali delle organizzazioni possono (o non possono) essere realizzate mediante file ad allocazione 
contigua, liste di blocchi, FAT e organizzazioni a indici quali ad esempio gli inode (motivare la risposta).

---

### Domanda 4

Si consideri un processo utente su OS161<br>
A) Spiegare brevemente la differenza tra `switchframe` e `trapframe`. Quale viene utilizzato per avviare un processo utente? 
Quale per gestire una chiamata di sistema? Quale per la `thread_fork`?<br>
B) Lo `switchframe` è allocato nello stack utente o nello stack di processo a livello di kernel? (motivare)<br>
C) Perché i dispositivi di IO sono mappati su `kseg1`? Sarebbe possibile mappare un dispositivo di IO in `kseg0`?<br>
D) Cosa succede se un processo utente effettua una `write(fd, buf, nb)`, dove buf è un indirizzo in `kseg0`? 
Cosa dovrebbe fare la syscall `SYS_write` per gestire correttamente questo caso?

---

### Domanda 5

Si faccia riferimento al sistema operativo OS161:<br>
A) Si descrivano brevemente le caratteristiche di semafori e locks evidenziandone le differenze.<br>
B) Cosa sono i `wait_channel`? Per cosa sono utilizzati all'interno del sistema operativo?<br>
C) Si riporta la funzione `wchan_wakeone`:
```c
wchan_wakeone(struct wchan *wc, struct spinlock *lk) {
    struct thread *target;
    KASSERT(spinlock_do_i_hold(lk));
    target = threadlist_remhead(&wc->wc_threads);
    if (target == NULL) { return; }
    thread_make_runnable(target, false);
}
```
Si motivi l’istruzione `KASSERT(spinlock_do_i_hold(lk))`;<br>
Perché si rimuove un thread dalla lista `wc->wc_threads` ?